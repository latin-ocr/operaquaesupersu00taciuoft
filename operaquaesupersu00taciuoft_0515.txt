DE ORATORIBUS. 483

soliti sint, persequar nunc exercitationes eorum. quamquam ipsis artibus
inest excitatio , nec quisquam percipere tot reconditas aut tam varias res
potest, nisi ut scientiae meditatio ², meditationi facultas , facultati vis
eloquentiae accedebat. per quae colligitur ³ eandem esse rationem et per-
cipiendi quae. proferas et proferendi qnae perceperis. sed si cui obscuriora
haec videntur isque scientiam ab exercitatione separat, illud certe con-
cedet , instructum et plenum liis artibus animum longe paratiorem ad eas
exercitationes venturum, quae propriae oratorum videntur.

XXXIV. «Ergo apud majores nostros juvenis ille, qui foro et eloquentiae
parabatur, imbutus Jam domestica disciplina ‚ refertus honestis studiis ‚
deducebatur a patre vel a propinquis adeum oratorem ‚ qui principem in
civitate locum obtinebat. hunc sectari, hunc prosequi, hujus omnihus
dictionibus¹ interesse, sive in jiidiciis sive in concionibus, assuescebat,
ita ut altercationes quoque² exciperet et jurgiis interesset, utque sic
dixerim, pugnare in proelio disceret. magnus ex hoc usus , multum con-
stantiae, plurimum iudicii juvenibus statim contingebat, in media luce
studentibus atque inter ipsa discrimina ‚ ubi nemo impune stulte aliquid
aut contrarie dicit ‚ quominus et judex respuat et adversarius exprobret,
ipsi denique advocati ³ aspernentur. igitur vera statim et incorrupta elo-
quentia imbuebantur3 et quamquam unum sequerentur, tamen omnes
ejusdem aetatis patronos in plurimis et causis et judiciis cognoscebant3
habebantque ipsius populi diversissimarum aurium copiam , ex qua facile
deprehenderent quid in quoque vel probaretur vel displiceret. ita nec prae-
ceptor deerat, optimus quidem ct electissimus, qui faciem eloquentiae,
non imaginem 4 praestaret, nec adversarii et {emuli ‚ ferro , non rudibus ⁵
dimicantes : sed auditorium semper novum ‚ semper plenum ‚ ex invidis
et faventibus, ut nec breviter dicta dissimularentur ⁶. scitis enim magnam
illam et duraturam eloquentiae famam non minus in diversis⁷ subselliis
parari quam suis; inde quinimmo coustantius surgere, ibi fidelius cor-
roborari. atque hercle sub ejusmodi praeceptoribus juvenis ille, de quo
loquimur , oratorum discipulus, fori auditor, sectator judiciorum ‚ eru·
ditus et assuefactus alienis experimentis, cui quotidie audienti notre leges,
non novi judicum vultus, frequens in oculis consuetudo concionum,
saepe cognitae populi aures , sive accusationem susceperat sive defensio-
nem, solus statim et unus cuicumque causae par erat. nonodecimo aetatis
anno Lucius Crassus Caium Carbonem ‚ unoetvigesimo Caesar Dolabellam,
altero et vigesimo Asinius Pollio Caium Catonem, non multum aetate ante-
cedens Calvus Vatinium iis orationibus insecuti sunt ⁸, quas hodieque cum
admiratione legimus.

— ιΜελέτη, exercitatio.— 5. concludendo efficitur.

XXXIV. i. Orationibus.— 2⁴ DisputationcS, quando in senatu vel ,iudicio interrogando
et respondendo orationes in dialogum abeunt, nonnunquam in jamim—5. Antiquo
sensu : amici potentes qui per praesentiam suam clientis causam adiuvant—4. Formam
naturalem in judiciis, non fictam similitudinem in rhetorum scholis—5. Gladiis ligneis
quibus ante verorum usum tirones exercebantur. Cicero de opt. qen. oratt. c. o, ξ ¹⁷:
«isocrates nonin acie versatur et ferro : quasi rudibus ejus eludit oratio. n — a. Ut ne
ea quidem dicta, quae ob brevitatem praetervolatura fuisse viderentur, relinquerentur
injudicata—7. Adversarum partium—8. De tiis causis omnibus singula diserte narran-
tur in Fraymeutis oratorum saepius memoratis.

