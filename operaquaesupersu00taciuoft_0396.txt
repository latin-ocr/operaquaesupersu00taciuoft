354 TActTt HISTORIARUM LIB. 111.

Vitelliani consectarentur, cunctantem in arma impellebant. sed quod in
ejusmodi rebus accidit, consilium ab omnibus datum est, periculum pauci
sumpsere. circa lacum Fundani² descendentibus qui Sabinum comita-
bantur, armatis occurrunt promptissimi Vitellianorum. modicum ibi proe-
lium improviso tumultu, sed prosperum Vitellianis fuit. Sabinus re tre-
pida, quod tutissimum e praesentibus, arcem Capitolii insedit mixto
milite et quibusdam senatorum Equitumque3 quorum nomina tradere
hand promptum est, qnoniam victore Vespasiano multi id meritum erga
partes simulavere. subierunt obsidium etiam feminae, inter quas maxime
insignis Verulana Gratilla ‚ neque liberos neque propinquos ‚ sed bellum
secuta. Vitellianus miles custodia socordi clausos circumdedit; eoque
concubia nocte suos liberos Sabinus et Domitianum fratris filium in Capi-
tolium accivit, misso per neglecta ³ ad Flavianos duces nuntio, qui cir·
cumsz'dcri ipsos ‚ et ni subveniretur, arctas res nuntiaret. noctem adeo
quietam egit ut degredi sine noxa potuerit : qnippe miles Vitellii adversus
pericula ferox, laboribus et vigiliis parum intentus erat, et hibernus
imber repente susus oculos auresque impediebat.

LXX. Luce prima Sabinus, antequam invicem hostilia coaptarent, Cor·
nelium Martialem e primipilaribus ad Vitellium misit cum mandatis et
questu « quod pacta turbarentur. simulationem prorsus et imaginem de—
« ponendi imperii fuisse ad decipiendos tot illustres viros. cur enim e rostris
« fratris domum, imminentem foro et irritandis hominum oculis , quam
u Aventinum et penates uxoris petisset? ita privato et omnem principatus
« speciem vitanti convenisse. contra Vitellium in palatium , in ipsam im-
« perii arcem regressum3 inde armatum agmen emissum; stratam inno-
« centium caedibus celeberrimam Urbis partem ; ne Capitolio quidem absti-
« neri. togatum nempe se et unum e senatoribus ,''dum inter Vespasianum
« ac Vitellium proeliis legionum, captivitatibus urbium, deditionibus
α cohortium judicatur, jam Hispaniis Germaniisque et Britannia desci-
« scentibus‚ fratrem Vespasiani mansisse in fide, donec ultro ad condi-
« tiones vocaretur. pacem et concordiam victis utilia ‚ victoribus tantum
«ι pulchra esse. si conventionis poeniteat ‚ non se ‚ quem persidia deceperit,
«ι ferro peteret, non silium Vespasiani vix puberem z quantum occisis uno
« sene et uno juvene profici? iret obviam legionibus et de summa rerum
«ι illic certaret : cetera secundum eventum proelii cessura. υ trepidus ad
haec Vitellius pauca purgandi sui causa respondit, culpam in militem con-
ferens, qu'us nimius ardor : imparem esse modestiam suam. et monuit
Martialem ut per secretam tedium partem occulte abiret, ne militibus
internuntius invisae pacis interficeretur. ipse neque jubendi neque ve-
tandi potens ; non jam Imperator, sed tantum belli causa erat.

LXXI. Vixdum regresso in Capitolium Martiale furens miles aderat,
nullo duce, sibi quisque auctor. cito agmine forum et imminentia foro
templa praetervecti erigunt aciem per adversum collem usque ad primas
Capitolinae arcis sores. erant antiquitus porticus in latere clivi, dextrae

-2. Ad montem Quirinalem—a. Partes a custodibus non insessas.

